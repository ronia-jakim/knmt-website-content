---
    title: 'Dynamika topologiczna'
    author: 'Andrzej Karolak'
    date: '2024.04.05'
    time: '12:15'
    description: ''
---

Dynamika topologiczna zajmuje się badaniem tak zwanych układów dynamicznych, czyli układów składających się z przestrzeni topologicznej $X$ oraz działającej na nią przez homeomorfizmy grupy $G$. Klasycznie za $G$ przyjmowało się podgrupę lub podpółgrupę grupy liczb rzeczywistych, co miało reprezentować ewolucję w czasie danego układu. W nowoczesnej formie dynamika topologiczna zajmuje się bardziej nietypowymi grupami. Jednym z zastosowań dynamiki topologicznej jest bowiem wykorzystanie metod klasycznej dynamiki do badania grup, które nie poddają się klasycznym metodom teoriogrupowym. Pozwala ona też na konstruowanie grup o nietypowych własnościach, jak na przykład nieskończone, skończenie generowalne grupy proste. Podczas referatu omówię najbardziej podstawowe metody i narzędzia wykorzystywane w topologii dynamicznej i pokażę kilka przykładów.
